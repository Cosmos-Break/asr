吾老好额，侬呢？
吾啊老好额。
侬最近哪能？
才好伐？
才蛮好，谢谢侬。
窝里相宁好伐?
特平常一样额。
有撒好事体伐？
么撒特别额。
拿爸爸妈妈呢， 伊拉好伐？
伊拉蛮好，老好额！
小宁好伐？
一般，伐是老好。
现在了海准备高考。
代吾帮拿窝里相问好。
最近工作哪能？
工作老忙额，还要自学英文
侬呢,过了好伐？
伐错，一切顺利。
侬身体哪能？
吾老好额！
一般。
老伐好额。
谢谢侬额关心。
小黄，个是萨宁啊？
个是吾朋友。
认得侬老开心额。
侬贵姓？
吾姓刘，叫刘玉
侬叫撒名字啊？
我叫张帆。
帮侬介绍吾额朋友，李明。
还是吾自己来介绍伐！
吾是上海额。
现在了海上海师范大学当老师。
侬啊里得额啊？
侬是从广州来额伐？
伐是，吾是成都额。
侬现在做萨额？
我了了上海上大学。
学习难伐？
伐难，吾学习老好额。
祝侬学习取得更好额成绩。
帮侬刚闲话老开心额。
请问，李立了了伐？
伐了海，伊还么回来。
侬晓得伊萨辰光回来伐？
侬是小明对伐？
是额，吾是额，侬是？
吾是伊额同学刘刚。
久仰久仰。
李立经常刚到侬额。
吾来做则自我介绍。
吾特李立是同班同学。
阿拉是好朋友，吾今年26岁。
我是1984年6月15号生额。
侬今年几岁啊？
侬生日啊里一天啊？
侬欢喜上海伐？
侬觉得个的哪能？
弄是来工作额伐？
伐是额，是来度假额。
侬现在到啊里得去啊？
吾想去寻李立。
吾想帮伊一道去世纪公园。
好额呀，明朝阿拉一道去。
阿拉了了萨地方集合啊？
明朝早浪相10点钟， 了了食堂门口头。
侬帮伊刚一声，好伐？
好额，我一定帮伊刚。
请问，宋明了了伐？
伊伐了了，伊出去了。
伊去阿里的了？
可能了了体育馆。
阿拉去体育馆看叫。
侬有萨爱好伐？
吾欢喜看书。
寻伊组撒？
请伊帮吾补习英文。
侬觉则哪能？
好额，就得能定好了。
还有别额事体伐？
吾好切香烟伐？
伐来三，绝对伐可以。
吾想打只电话，来三伐？
么问题，侬打好了。
个只手机蛮好额，好看看较伐？
当然可以，侬看好了。
伊哪能还么回来？
诶米的离个的多少远啊？
侬了海阿里只大学读书？
侬好流利额刚英文伐？
侬最高学历是萨？
阿拉萨辰光开始工作？
老谢谢侬帮忙额。
谢谢侬，谢谢侬额好意。
格趟侬帮了吾记大忙了。
伐管哪能，才要谢谢侬额。
老谢谢侬额关心。
侬额建议，吾会的宁真考虑额。
谢谢侬额邀请。
谢谢侬额鼓励。
谢谢侬额祝福。
谢谢侬额指导。
谢谢侬额礼物。
特灵了，谢谢侬。
伐要客气。
伐要谢，吾啊欢喜额。
再一次表示感谢。
侬今朝下半天有辰光伐？
吾想请侬去参观科技馆。
伐好意思，吾今朝下半天么辰光。
侬明朝有空伐？
格周末有空伐？
吾想到侬窝里看侬。
大概伐来赛。
别额辰光来赛伐？
今朝夜里吾有空。
好额，今朝夜到阿拉一道去看电影。
去额晨光叫黄丽一道。
阿拉了海阿里的碰头？
侬萨辰光方便？
下半天5点钟哪能？
电影院，伐见伐散。
黄丽，吾想到侬窝里看看叫。
请带侬先生一道来白相好了。
阿拉窝里相额宁才欢迎侬。
明朝是吾额生日。
吾想请侬参加吾额生日聚会。
侬来好伐？
吾非常高兴接受侬额邀请。
阿拉去切南翔小笼好伐？
冷艳，老灵额。
侬好蛮好额。
阿拉才表现得老好额。
范刚，侬今朝看起来伐错。
侬额头发做了蛮好额。
侬穿额衣裳老得体额。
侬今朝老好看额。
侬老吸引宁额。
侬额英文刚了交关好。
侬额口语增好。
侬增伐容易。
侬过奖了。
王强，侬看看，格地方多少漂亮啊。
溪水，草地，木房子，特灵了。
蓝天，白云，老灵老灵额。
请侬伐要急。
才会的好额。
么撒好担心额。
伐会的嘎差额。
事体总归有的解决额办法额。
伐要多想了。
格有萨吓宁额。
吾理解侬额心情。
侬应该往好额一面看。
侬要尽最大额努力去完成。
伐要灰心，再试一趟。
加油，振作起来。
侬一定会的成功额。
相信自己。
继续努力。
侬明年一定会的赢额。
吾要走了，吾是来帮弄再会额。
吾了格的过了交关开心。
格几天麻烦侬了。
侬好多住几天伐啦？
吾要回去了。
吾该跑了。
吾必须先走了。
侬萨辰光走？
明朝下半天两点半额飞机。
吾到机场去送侬。
谢谢侬来送吾。
再会，祝侬一路平安。
伐要忘记特帮吾打电话，嘎快就走了，老遗憾额。
侬萨晨光再来？
吾啊伐晓得。
记得经常来看看吾。
吾会的想侬额。
吾一定会的再来额。
大家多联系。
天晚了，吾要回去了。
有空经常来看看。
再会，吾一定会的再来额。
检查检查，么子才带齐了伐。
吾才检查过了。
帮吾拿格则芭比娃娃带把侬额小宁。
希望伊欢喜格扎礼物。
一路注意安全。
祝侬旅途愉快。
后会有期。
欢迎侬再来，再会。
好爬起来了。
醒醒呀，已经6点10分了。
侬伐是每天6点钟起来额吗。
今朝哪能睏懒觉了啦。
快点，快点爬起来。
吾老萨度额，昨天夜里睏伐着。
侬还去上班伐。
去额呀，吾马上去。
快点穿衣裳。
今朝有点冷，穿绒线衫。
吾还么咖面来。
快点去咖面，刷牙齿。
侬要快点了。
吾还想化妆来。
侬早饭想切萨？
吾到单位去切。
鞋带搏好。
快走，慢交赶不上班车了。
快点，否则要迟到了。
吾要整理房间。
吾要收作龌龊衣裳。
吾还要擦擦台子扫扫地。
慢交清理垃圾。
随后挠湿衣裳晾出去。
还要买菜，买肉，买日用品。
伐要忘记特买桶纯净水。
洗衣裳，烧饭，老忙额。
等了窝里相休息一天，比上班还要吃力。
现在吾下去晨练。
挠门锁好。
新额一天开始了。
妈妈，今朝有朋友到窝里相来白相。
好额，男小宁还是小姑娘啊？
是吾女朋友。
快点挠房间收作清爽。
好额，吾一定会的弄好额。
叫拿爸爸买点菜回来。
格是吾额女朋友杨雪。
帮侬介绍吾窝里相宁。
格是吾额爷爷，奶奶。
格是吾妈妈。
伊是一额好妈妈。
吾老尊重阿拉妈妈额。
阿拉爸爸买菜去了。
伊总归工作第一。
格是吾姐姐。
格是林欢，阿拉姐姐额爱人。
吾么哥哥，弟弟，妹妹。
伐过，吾有一额小外甥。
伊长了老帅额，老强壮额。
伊了了窝里就闹猛了。
阿拉窝里相额宁才欢喜伊。
拿窝里相宁老好额。
阿拉窝里相是四世同堂。
下趟要是阿拉结婚了。
会的有儿子或者女儿。
伊就会的有外公外婆。
到格晨光，阿拉亲眷就更加多了。
杨雪，吾还有老多好朋友。
一道长大额朋友帮读书晨光额朋友。
阿拉关系才老好额。
有机会吾介绍那认得。
侬听，邻居伐晓得了了吵萨。
阿拉刚刚搬到格的。
是一对结婚四五年额夫妻。
经常吵相骂额。
两额宁总归观点伐一样。
特烦了。
伐过，现在好交关了。
吾帮伊拉刚，谈朋友额晨光是朋友。
结婚以后，应该是更嘎好额朋友。
吾经常约伊拉散步，聊天。
阿拉啊成为好朋友了。
阿拉有老多共同爱好。
才欢喜自然。
伊欢喜摄影。
吾欢喜爬山。
阿拉才是旅游迷。
快要走遍阿拉国家额山山水水了。
阿拉今年阿约好去香港，澳门。
将来想要到阿拉国家额宝岛台湾。
吾了了全国有老多朋友。
有句言话刚了好。
财富伐是一辈子额朋友。
朋友才是一辈子额财富。
侬好，侬额信老早收到了。
老伐好意思额，么及时回信把侬。
现在电信业老发达额。
下趟帮吾发电子邮件好了。
吾额网址是……
吾现在有点懒了。
老长辰光没写信把弄了。
还是先去打扎电话算了。
喂，小李是伐？
伐是，侬是萨宁？
吾是刘刚。
能帮吾叫声小李伐？
侬等等，伊好像出去了。
等伊回来让伊打电话把吾。
伊晓得侬电话号头伐？
侬留留侬额姓名脱电话。
吾额手机号头是 12345678901。
好额，吾记下来了。
过30分钟让伊回电话把侬。
小李，刚刚有则电话寻侬。
是萨宁打来额。
格是伊额姓名特电话。
哦，晓得了，谢谢。
喂，侬好，吾想寻刘先生。
请问侬是阿里位？
请侬刚响点。
吾听伐清爽侬刚言话。
吾寻刘刚。
侬好像打错特电话了。
伐好意思，请帮吾转过去来三伐？
吾寻刘刚有急事体。
1011121314
1516171819
2030405060
708090100
百千万亿
侬是萨辰光来额？
吾是去年七月份来额。
马上要一年了。
侬是2006年毕业额伐？
伐是额，吾是2004年毕业额。
侬已经工作5年了。
是额，快6年了。
格几年吾一直努力工作。
请问，几点钟了？
吾看交。
现在是5点半。
到下班辰光了。
吾下半天6点钟回去。
夜到7点20分切饭。
8点钟左右看电视。
10点半睏觉。
睏觉前头吾还要看半额钟头额书。
早浪相，吾挠闹钟开到5点40分。
每天睏7-8额钟头。
今朝闹钟么响。
吾额表停特了。
因为伊么电了。
所以吾今朝上班迟到了。
中浪相，吾要去修吾额表。
现在快12点钟了。
现在正好12点钟。
现在12点多了。
还来得及伐？
晨光到了。
阿拉要珍惜晨光。
晨光就是钞票。
今朝礼拜几？
今朝礼拜六。
昨天礼拜五。
前天礼拜四。
明朝礼拜天。
后天礼拜一。
礼拜五
礼拜六
礼拜日
上额礼拜。
个额礼拜。
下额礼拜。
现在是几月份？
现在是三月份。
今朝是几月几号？
今朝是三月10号。
马上就要三月15号了。
“3.15”是消费者权益日。
下个号头是几月？
下个月是四月。
一月
二月
三月
四月
五月
六月
七月
八月
九月
十月
十一月
十二月
今朝天气哪能？
天气预报刚今朝是好天气。
温度哪能？
伐冷啊伐热。
是阳光明媚额春天。
前两天刮大风，天气增冷。
上海冬天冷风飕飕额。
会的落雪伐？
难般会的落雪。
今年就落了一场大雪。
上海额春天，天气晴朗。
一天比一天暖热。
气温升得老快额。
零上10度。
伐过天气变化老大额。
明朝会的哪能？
听听今朝额天气预报好了。
3月16号，阴，有小雨。
会的落雨伐。
晚春额晨光经常要落雨额。
春天风啊老大额。
有辰光会的刮四五级大风。
夏天呢？
天气老热额。
夏天额平均温度是28度左右。
伐过最热额晨光气温要到39度左右了。
格的天气老热额。
太阳辣花花额。
热的要西。
伐过夏天一过，就到上海最好额季节。
秋天，天气老好额。
温度老适宜额。
天老高，老蓝额。
微风吹吹，秋高气爽。
伐冷伐热。
真是特适宜了。
秋天是成熟额季节。
秋天是丰收额季节。
秋天交关多姿多彩。
到处才老漂亮额。
吾宁为秋天是上海最好看额季节。
吾欢喜上海额秋天。
早，切早饭了。
吾伐切，吾到单位食堂去切。
侬早饭切过伐？
还没切。
侬欢喜切萨？
吾欢喜切面包，喝牛奶。
切得饱伐？
可以额，吾早饭切了伐多额。
吾切了老多额。
吾要切一碗豆浆，一根油条，一只荷包蛋。
吾已经饿了
中饭阿拉切中餐还是西餐？
阿拉就切点快餐好了。
个么阿拉就去切“肯德基”。
请把吾两只汉堡。
请把吾一杯热咖啡。
吾要一份冰激凌。
调羹
叉子
刀
盘子
杯子
餐巾纸
黄油
果浆
香肠
咖啡
白酒
啤酒
矿泉水
可口可乐
今朝夜里侬想切点萨？
阿拉去切南翔小笼包。
吾觉得特油腻了，伐想切。
阿拉去切点清淡额菜好了。
个么阿拉去切新素代。
(亻那)几位？
阿拉五额宁。
今朝有点撒额特色菜?
把拿份菜单看看。 
番茄炒蛋。
红烧豆腐。
素什锦。
蔬菜，水果沙拉。
水煮鱼。
宫爆鸡丁。
炒猪肝。
红烧牛肉。
涮羊肉。
糖醋排骨。
够了够了。
拿要切点萨老酒？
阿拉伐切酒额。
来份三鲜汤。 
主食切萨？
饭
馒头
面条
冷面
饺子
包子
阿拉要三碗饭。
还要别额伐？
现在额商店，越造越大。
上海额正大广场老大额。
礼拜天阿拉去兜兜。
可以买点么子。
侬想买萨？
衣裳
裙子
裤子
内衣
袜子
西装
T恤衫
背心
衬衫
外套
牛仔衣 
侬穿萨尺寸额？
侬欢喜萨颜色额？
个件衣裳侬穿了老好看额。
吾伐欢喜个只颜色。
吾要件黑颜色额。
侬穿了试试看。
吾帮女朋友买件衣裳。 
今年最流行个种样子帮颜色了。
穿上去老时髦，老好看额。
试衣间了了阿里的？
吾就要个件了。
侬想买鞋子伐？
阿拉店里有老多名牌皮鞋。
侬穿萨尺寸额鞋子？
皮鞋
布鞋
运动鞋
个双鞋子是名牌。
吾可以试试看伐？
个鞋子太紧了。
侬看个双鞋子来三伐？
42码额，就要个双。
小姐，侬买化妆品伐？
吾想买瓶香水。
个是法国最好额香水。
味道老温馨额。
吾再看看别额品牌。
阿拉有老多品牌把侬选择。
明朝是吾女朋友额生日。
吾想买扎娃娃送把伊。
个么就买“芭菲宝宝”送把伊。
“芭菲宝宝”是智能娃娃，会的刚，会的笑，会的要吃额。
吃力了还会的睏觉。
有嘎好白相伐？
有额，小姑娘才欢喜额。
帮伊买扎手表好伐？
个是最流行额超概念表。
伐过伐实用。
请问，需要萨伐？
吾要买单。
可以打折头伐？
阿拉额商品才是优惠价。
可以便宜点伐？
阿拉先买单好了。
裙子，人民币119块，鞋子，人民币316块。
一共人民币435块。
个特巨了。
能再便宜点伐？
好额，再把侬打只7折。
打好7折是人民币304块5角。
就算人民币304块好了。
请到收银台付钞票。
收银台了了阿里的？
侬付现金还是拉卡？
吾付现金。
把侬，个是人民币304块。
个是吾把侬额钞票。
个是收据，收好。
今朝伐晓得放萨电影？
阿拉去看电影好伐?
伐晓得是国产片还是进口片。
好像是恐怖片《午夜凶铃》。
好额，肯定老有劲额。
吾老讨厌恐怖片额，特紧张了。
我还是了了窝里看看电视，上上网算了。
电视么萨好节目看额。
放嘎许多广告，烦色特了。
吾看体育频道,NBA篮球赛。
吾欢喜体育比赛。
吾坚持每额礼拜爬两趟山。
吾每天坚持晨练,夜里散步。
侬最欢喜萨活动？
吾欢喜走象棋。
啊欢喜看看书,看看报。
欢喜看人物传记。
吾额爱好老多额,游泳,打球。
吾欢喜丰富多彩额生活。
侬哪能还么到？
现在堵车。
侬到萨地方了？
吾到东方路了。
能准时到伐？
下趟再去上海火车站最好就是乘地铁。
火车票买到了伐？
买到了,21次特快。
几点钟到上海?
明朝早浪相7点20分到。
票子多少钞票?
来回票多少钞票?
咨询一下飞机额情况。
航班,票价,晨光老萨。
请问是民航售票处伐？
吾想订一张20号到上海额机票。
侬需要萨晨光额？
要一张夜里相额航班额,可以打对折。
可以额,单程票还是来回票？
来回票,请挠票子送到公司来。
嗨！差头。
侬到阿里的？
吾去机场。
请上车,挠行里把了后备箱。
从个的到机场有多少公里？
大概40公里。
车费多少？
每公里人民币2块4角,计价器会的打发票额。
路浪相堵车伐？
会的堵额，伐过50分钟可以到机场了。
把侬100块。
请问去世纪公园哪能走?
从个的乘花木1路公交车直接到世纪公园。
公交车会的挤伐？
上下班高峰额晨光比较挤。
过马路请走人行横道线。
过街天桥。
过街通道。
注意交通安全。
吾想挠点钞票。
请到自动取款机。
伐来三,吾还要调点零钞票。
请输密码。
侬要挠多少钞票。
吾挠500块整额。
还有,10块头5张,5块头10张。
吾想存钞票。
请侬填好个张表格。
身份证把吾。
请问侬存多少钞票。
吾存1000块。
请输六位密码。
请侬记牢密码。
个是侬额存折。
请挠好侬额身份证。
请问存款利息多少？
存款有定、活两种。
每种利息阿伐一样。
活期额一年利息是0.72。
定期额三个号头帮五年额利息啊伐一样。
三个号头一年利息是1.17。
五年头额是2.79。
到晨光具体额利息是根据人民银行标准为准额。
请侬正确填写票据。
正确使用中文大写数字
壹
贰
叁
肆
伍
陆
柒
捌
玖
拾
佰
仟
万
圆
零
分
角
整
请正确写好票据额日期。
比如讲:2月13号,应该写成零贰月壹拾叁号。
9月25号,应该写成零玖月贰拾伍号。
用笔额规定：
填写票据应该用钢笔或者碳素笔。
吾想寄只特快专递。
寄额是萨？
一本英汉字典。
邮费多少钞票？
先让吾称称重量。
邮费一共40块。
要贴邮票伐？
伐需要额,现在用电脑打印额邮费已付。
吾买几张邮票。
吾想寄封挂号信。
个封信超重了。
地址填清桑。
请侬填好邮政编码。
寄到北京要多少晨光？
大概一额礼拜。
医生,吾格两天老伐适宜额。
侬咳嗽伐,流鼻涕伐？
侬发寒热伐,阿里的难过?
量量体温。
量量血压。
侬得过肺炎伐？
最好拍张x光片。
侬发寒热了。
要做进一步额检查。
要做抽血化验。
侬是病毒性感冒。
严重伐？
伐严重,吾帮侬开点药。
回去要及时切药。
侬就会的老快好额。
侬额毛病哪能了？
吾头老晕额。
浑身么力气。
么胃口,萨啊伐想切。
让吾检查检查。
侬个种情况有几天了？
侬最好登了床浪相休息一两天。
多切点新鲜额蔬菜帮水果
希望侬早点康复。
搿是啥物事？
搿是笔记本电脑。
搿是侬个笔记本电脑？
勿是额，是吾儿子额笔记本电脑。
搿眼是啥人额光盘？
搿眼是阿拉额光盘。
埃面一眼是亻那个光盘？
埃面额光盘是伊拉额。
搿台电脑一直是伊用额伐？
没噢，一直吾辣用。
搿本书是我额。
埃本书是阿拉儿子额。
门口头有个人。
书架高头侪是书。
马路斜对过有家银行。
有一家银行辣辣马路斜对过。
侬屋里有电脑书伐？
有额。
有几化？
有交关。
搿本新书侬有伐？
搿本书我没。
侬是伐是有两台电脑？
搿台相机是伐是侬额？
侬发票有勿有？
有是有额，没带来。
侬要喝啥饮料？
吾要一杯奶茶。
侬欢喜吃点啥？
侬可以拨吾一点奶油五香豆。
侬欢喜阿里一块？个块还是埃块？
没关系，随便阿里一块。
还要多少？
还要一眼眼。
阿里一只侬欢喜一眼？
我一只也勿要。
吾要告张先生、李先生谈一谈。
伊拉两位现在老忙额，勿想帮侬谈。
侬想吃点点心伐？
侬如果高兴，就吃一点伐。
搿能个沙发吾勿想买。
搿桩事体伊告吾讲额。
埃面点报纸末，侬告伊送得去。
再好眼个，像搿能样子个，侬要伐？
侬钞票或者信用卡带来伐？
吾去拿老王寻得来。
伊拿搿能介难做个生活掼拨吾。
吾挠六扇窗侪关上了。
大家电风扇吹吹。
挠扫帚扫一扫地浪向。
挠架子高头额灰尘揩一揩。
旧杂志卖光了。
一块圆台玻璃敲碎脱了。
台子脚拨伊装好了。
侬拿衣裳(日良)出来！
衣裳(日良)出去了。
吾平常醒得来得个早。
吾欢喜睏懒觉。
吾每天六点钟起来。
吾要睏到八点半侪刚刚起来。
吾穿好衣裳以后就吃早饭。
吾辰光来大勿及咾，只好出门买大饼油条。
我可以笃笃定定吃牛奶面包鸡蛋，或者泡饭酱菜。
我每天早浪八点钟离开屋里，九点钟开始工作。
从上半日一直做到夜快头。
中浪向十二点钟左右，到阿拉单位食堂去吃中饭。
阿拉经常做到下半天一点钟，盒饭是送上来个。
做好生活一般五点半回到屋里吃夜饭。
夜头夜报翻翻，电视看看，汏好浴就睏觉。
我夜里向一直出去个，特朋友一道白相相。
回来再上上网，发发email，弄到十一点钟再睏觉。
侬现在辣辣做啥？
我辣辣打电脑。
侬个朋友近来辣海忙点啥？
伊一直辣海做生意。
目前我呒没辣做啥。
侬个朋友哪能还呒没来啦？
侬看，伊来了。
天气一天比一天冷。
伊慢慢叫辣辣赶上去。
伊要上进了。
侬勿要辣辣装刚度！
侬辣海等啥人啊？
我勿等啥人。
整个上半天，我侪辣海忙打字。
昨日我打电话来个辰光，侬辣辣做啥？
搿套房子是阿拉囡儿帮女婿蹲个。
(亻那)看，窗开辣辣，厨房间门也没关！
伊拉匆匆忙忙去看足球比赛，屋里物事侪摊辣海。
菜切好辣海，勿晓得啥个辰光来烧。
小菜摊了一台子，吃剩辣海个肉汤都呒没收好。
亻那看，伊拉书房里倒收作得清清爽爽额。
写字台高头一叠专业书里混辣海几本卡通书。
墙高头几张古色古香额字画挂辣海。
大房间里向家生倒勿推扳辣海！
一套红木家生要十几万洋细唻！
辰光还早辣海唻，大家坐下来茄茄山河伐。
茶壶里再冲点水辣海。
阿拉坐辣海看看电视。
喏，足球踢得正好紧张辣海。
要等伊踢好，还有一歇辣海唻！
阿拉要回去唻，侬托阿拉个事体一定留心辣海。
侬饭吃过了伐？
我还没吃过。
侬今朝去锻炼过伐？
我已经长远没去锻炼了。
侬生鱼片吃过伐？
辣两年前吃过一趟。
我买了小菜，烧好了饭，等我儿子回来吃饭。
已经等了半个钟头了。
我还请了钟点工帮忙打扫好了房间。
侬看，台子高头还摆了一叠样版。
到现在我又打好了两篇稿子。
等天好了，我要拿稿子送到出版社去。
我儿子跟小王买碟片去了。
伊去买了两趟侪呒没买到。
我看伊是，吃了睏，睏了吃，打打游戏，懒是懒！
天亮快了，我要走了。
水开快唻，泡杯茶吃了再走。
辰光要到快了，侬哪能还捱发捱发。
我要到超市去，熟泡面啊，酒酿圆子啊，侪要买。
昨日我快要出门个辰光，伊倒一摇一摇个来了。
伊拉上半日来坐了歇，讲下半日就要离开上海。
我想去买只优盘，侬脱我一道去好伐？
我个儿子长大了希望做医生。
如果我搿眼生活可以做光，我要礼拜一到南京去。
假使我讲把侬听，大家勿要走来走去，侬有意见？
一旦我有可能，我就要跳槽。
参加派对个言话，侬会穿阿里件衣裳？
今朝穿了搿件红兮兮个衬衫，我跑得出去伐？
作兴伊勿回去过春节了。
阿拉大概去个，不过要看天气哪能再决定。
上海人荡马路一只顶，大概也是都市生态一种。
交关马路商店集中，商品琳琅满目，真好看！
人也出来荡发荡发，七兜八兜，轧来轧去。
倒勿一定要买啥物事，练啥脚劲。
有辰光荡荡看看，领领市面，饱饱眼福。
一荡马路，总归熬勿牢要买点物事回转去。
现在闹猛个地方，夜市面也好得一塌糊涂。
南京东路高头百年老店多，南京西路高头高档精品店多。
淮海路个商品高雅前卫，有海派特色。
徐家汇商圈高中低档商品侪有，错位经营。
再要开眼界，去看人民广场下头个地下商场。
小伙子陪女朋友来白相，眼睛看得五花八门。
袋袋里个钞票摸空勿要紧，去寻自动取款机好唻。
上海一方面拆脱了交关旧房子，一方面开辟了交关新房子。
既清洁了周围空气，又降低了市中心额气温。
绿地当中，假山咾，瀑布咾，湖泊咾，田园风光等等。
白相上海新造个绿地也瞎有劲！
名气最响个是辣辣太平桥绿地当中造了个“新天地”。
闹市中心辟出新个天地，闹中取静，又创新咾。
一只长长个湖泊水几化清爽！
一长排石库门房子，外表还像旧弄堂。
里向开了一爿爿欧式小店，情调瞎嗲！
到搿搭来兜一兜，感觉勿要忒好噢！
A4纸头到啥地方买？
搿个物事几钿？
搿只照相机拿出来拨我看看叫。
搿种样子个皮夹子(亻那)有得买伐？
价钿是廿五块五角。
介贵额！可以便宜点伐？
忒难看了，有勿有款式新一点额？
侬看搿个两样当中阿里一样好？
时髦是时髦一点了，价钿忒大！
勿要介蹩脚额，要正宗一眼额！
今朝搿眼物事大减价，侬听拣好唻。
勿要是大兴货噢，小地方生产个！
货色乓乓响个！阿拉从来勿做一枪头额生意额。
价钿好打折头伐？
搿眼是找头。
帮我开张发票。
现在到处有“超市”，一记头可以买交关物事。
不过上海还有勿少小摊头，买物事可以讨价还价。
哎，搿眼橘子几钿一斤啊？
写辣海十块五斤，我可以卖拨侬十元六斤。
我多买点，好再(口强)一眼伐？
侬看下头两只噶小额。
我是统货，侬要拣末，就只好十元五斤。
好了好了！就十元五斤伐。
侬只秤有问题伐？
阿拉天天辣搿搭做生意，勿会叫侬吃亏额！
葛末再加我两只！
好额，侬拿去好了。
伊长个是三角身胚，立辣海看上去瞎帅！
小林个眉毛生得浓，眼睛又大，眼睫毛老长。
伊个体型生得匀称唻！户胛阔，腰身细，肚皮又有肌肉。
伊平常注意锻炼咾，胸肌腹肌都是邦邦硬个！
勿像有种男小囡，生了细细长长，像根豆芽菜。
伊末，又是矮墩墩，又是壮得肉也绽出来。
吃得忒多，长得胖来要死，乃末要影响发育。
脚一长了末，就显得苗条得来，摆起POSE来末老漂亮额!
侬看伊戆脑个样子，倒也蛮可爱。
伊打扮得妖里妖气，戆头势勿谈了！
身体好末，人老起劲；勿好末，啥事体也物想做。
一泼老头老太，天天勿脱班，弯腰昂头转身体。
从小勿锻炼，一日到夜做功课，乃末弄出骺背。
生活要做细，吃饭要吃粗，三餐勿吃多。
气气闷闷生毛病，嘻嘻哈哈添寿命。
勤汏浴，勤剃头，勤换衣裳，勤打扫房间。
最好备一本家用医卫手册辣枕头边，常常翻翻看。
昨日我去看医生咾做检查，看看有勿有啥毛病。
忙了勿注意休息咾锻炼，下趟生大毛病起来来勿及。
补药好是好，不过药补勿如食补。
轮到我了，是伐？
侬坐下来，有啥勿适意？
心口头有眼痛咾，饭吃勿落。
阿是搿搭痛？搿个是胃痛。
痛了几日了？侬老早胃病有伐？
痛是痛过歇个，呒没现在介厉害。
胃口哪能？想勿想吐？
有点恶心，但是吐勿出来。
勿放心末，侬去做只胃镜查一查。
搿眼药一天吃三次。
饭后药水吃瓶盖头一盖头，药片吃一粒。
乃下趟一定要防止着冷，吃饭勿要吃了过头。
长远伐见，侬最近好伐？
我蛮好额，侬乃，刚刚从乡下头回来啊？
是额，我阿蛮好。
哪能侬现在上海言话刚了噶好？
是伐，我之前一段辰光一直辣辣网浪相学上海言话。
网浪相阿好学上海言话啊？
是额，我阿是听朋友介绍额。
是撒网站？
是海词网。我天天到伊拉上海言话词典学习，可以在线查单词，听录音，学对话。
原来侬有噶好额工具帮忙。网址是多少？
网址是 dict.cn
对勿起，现在啥辰光了？
十点缺十五分。
亻那约好来啥辰光碰头额？
还有半个钟头，辰光老充裕额。
我中浪相十二点半还要到浦东去。
夜饭还没好，要到六点半。
我辣一个钟头以前就吃了中饭。
明朝侬九点钟要到搿搭来。
伊辣埃面的住了多少辰光了？
吾等了侬老多辰光了。
小张，侬是阿里一年养额？
一九八二年养额。
侬生日几月几号？
十月十八号。侬萨辰光生额？
吾小侬四个号头。
今朝是啥日脚？
今朝七月二十五号。
今朝礼拜几？
明朝正好礼拜天。
吾医院里住了几个礼拜。
侬回到家乡去住几天日脚？
上个号头是九月份伐？
搿个号头是几月份？
去年八月份侬辣阿里的？
今朝天气老好额。
昨日是啥天气啊？
昨日落了一天额雨。
明朝天气会得好伐？
明朝要落雪。
一个上半天是阴天。
下半天大概天转晴。
搿抢天气老冷额，常常冷到零下两三度。
上海热天最高温度要到三十八九度，真是热煞！
为啥搿两天一天比一天热？
喔，现在倒有点风了，稍微风凉点了。
天气预报讲，今朝夜快要落雷阵雨。
侬住阿里搭额？
吾住辣淮海路。
侬额地址讲拨我听好伐？
我辣辣淮海路850号602室。
对勿起，850号辣盖啥地方？
辣盖弄堂着着里向头。
谢谢侬帮吾指点一下。
个条弄堂笔直跑跑到底。。
跑到搿面一条小弄堂左转转弯。
辣辣第二 土大 房子个第三家。
谢谢侬中山北路五十两号辣辣阿里搭？
朝右转弯走到第二条弄堂就是了。
请问到大世界去哪能走？
侬一直里朝前头走，过了红绿灯就到了。
葛末到了人民广场哪能介走法？
此地是南京路、西藏路口。
侬从搿搭过去到埃面，穿过第二条横马路就是。
右转马路对面过去点就到了。
哪能介远额？
从搿搭到埃面老近额？
埃面有只书报亭，搿面有爿超市，侬看得到伐？
侬到搿搭转弯角子浪去乘地铁。
先要乘44路两站，再转地铁一号线，可以到了。
葛是路蛮远个，阿拉叫差头去算了。
谢谢侬搿搭是啥地方？
勿好意思搿条路是啥路？
请问侬和平饭店离搿搭远伐？
对勿起，到南京东路哪能走近一点？
吾现在额位置辣地图高头阿里搭？
阿里额方向是朝南？
一直朝前走对伐？
谢谢侬帮吾搿张纸头浪向画则草图。
请问搿搭附近有厕所伐？
94路朝襄阳北路方向开额公交车阿里乘？
上海
上海言话
黄浦江
苏州河
事体
物事
白相
打朋
轧朋友
出洋相
拎勿清
淘浆糊
拗造型
隑
囥
瀴
嗲
滑稽
适意
的粒滚圆
老三老四
我
阿拉
侬
(亻那)
伊
伊拉
搿个
迭个
埃个
伊个
搿搭
埃面
搿能
埃能
介
拨
勿
呒没
老
邪气
交关
侪
辣辣
葛咾
...浪
里向
啥
啥人
脱
个
咾
伐
唻
本地人
外地人
乡下人
镇浪人
城里人
外乡人
外路人
外国人
外头人
洋人
老外
华侨
海归
江北人
苏北人
东洋人
陌生人
生人头
生客
熟客
熟人
朋友
老朋友
小朋友
同行
同年
主人家
客人
本人
自家人
人家人
邻居
近邻
街坊
房客
房东
男人家
女人家
男个
女个
先生
老公公
老头子
老太太
老太婆
拖油瓶
少爷
老爷
师傅
师母
内行
外行
读书人
孝子
大佬官
欧巴桑
酒肉朋友
小资
小开
上司
顶头上司
头头
主任
老板
老板娘
大老板
经理
工头
监工
厂长
工程师
技术人员
会计
出纳
组长
检验员
当中人
中介
猎头
内勤
外勤
采购员
伙计
工人
小工
零工
民工
上手
下手
帮手
佣人
仆人
保姆
钟点工
丫头
学生意
摊贩
厨师
跑堂
门房
商人
生意人
青春饭
房产商
房虫
店员
售货员
立柜台个
卖票员
售票员
证人
演员
电影明星
医生
护士
看护
保育员
教书先生
农民
长工
短工
记者
老记
警察
黑猫
老猫
保镖
邮递员
驾驶员
司机
车模
木匠
木工
清洁工
清道夫
脚色
码子
模子
老实人
老好人
明白人
好好先生
老法师
老克拉
达人
老手
硬头
强人
妖人
飞人
妖怪
金领
王老五
白骨精
网虫
提款机
花花公子
阿飞
姘头
情人
小老公
野鸡
屁精
地头蛇
骗子
拐子
瘪三
强盗
小偷
三只手
流氓
爷爷
老爹
阿奶
外公
外婆
太太
爷娘
爸爸
姆妈
妈妈
娘
过房娘
公婆
公公
婆婆
阿婆
丈人
伯伯
大伯
叔叔
爷叔
叔父
姑父
孃孃
姑妈
姨妈
姨夫
阿姨
娘舅
舅舅
舅妈
夫妻
丈夫
老公
男人
妻子
老婆
太太
夫人
女人
小老婆
哥哥
阿哥
阿嫂
嫂嫂
姐姐
阿姐
姐妹
姊妹
姐夫
兄弟
弟弟
阿弟
弟新妇
妹妹
阿妹
妹夫
党兄
堂弟
堂妹
表哥
表兄
表弟
表妹
子女
小人
小囡
小把戏
小毛头
乖囡
阿囡
独养儿子
儿子
过房儿子
囡儿
过房囡儿
私生子
新妇
女婿
上门女婿
毛脚
侄子
侄囡
外甥
外甥囡
孙子
孙囡
孙女
孙女婿
曾孙
曾孙女
海派
唱歌
民歌
合唱
唱K
跳舞
芭蕾舞
走台
说唱
钢琴
小提琴
萨克斯风
灯笼
脱口秀
做戏
唱戏
沪剧
越剧
绍兴戏
滑稽戏
唱独脚戏
评弹
说书
锡剧
昆曲
京戏
压台戏
演戏
演出
演员
大牌
场子
日场
夜场
唱功
票子
吊嗓子
个唱
追星
粉丝
拉拉队
海选
游乐场
西洋镜
广播
电影
电影院
片子
抢版
电视
毛片
运动场
体育场
球场
体育
塑胶跑道
打球
篮球
三对三
排球
足球
板凳
搞尔
硬脚头
乒乓球
台球
打乒乓
高尔夫球
保龄球
博克胸
打落弹
羽毛球
三毛球
体操
厾铅球
跳山羊
跳高
跳远
拨河
游泳
自由泳
游泳池
翻跟斗
攀岩
蹦极
加油
草割
秒杀
黑哨
早浪好，陈先生！
是张先生啊，侬好！
长远勿见，我老想念侬额！
我也常常想来望望侬。
今朝碰到侬我交关开心。
侬搿抢身体好伐？
身体蛮好。
侬最近好伐？
还好，勿大忙，侬呢？
搿抢里我老忙额！
张阿姨，是我来了。
请进来！
来，来，坐啊，请坐。
没啥好招待侬额。
侬要吃咖啡还是要吃茶啊？
阿姨勿要客气，倒杯白开水吃吃好了。
今朝侬上门来，有点啥事体啊？
吾有点小事体想请侬帮忙。
侬要走啦？
辰光勿早了，我要回去了。
再坐一歇好唻。
勿坐了，我还有点事体了海。
葛末我送送侬。
勿要送得个，吾自家走。
勿要紧个，送侬到电梯口。
谢谢，谢谢。
走好，走好，搿搭盏灯开一开。
留步，留步，勿要送了。
再会！有空多来白相相！
一定来。拜哎，拜哎！
麻烦侬了。
乃弄得侬今朝吃力煞了！
勿搭界个！
侬还有啥个事体要我帮忙伐？
没啥了。
吾老勿好意思。
谢谢侬！
谢啥！勿要谢，我没关系额。
谢谢侬让一让好伐？
噢，搿搭侬好走伐？
喔唷，撞着侬了，对勿起！
勿要紧个。
请问侬贵姓？
吾姓李。
大名叫啥？
大名叫李超。
伊啥人啊？
伊是王晓明。
伊啥地方人？
吾是上海人。
伊啥地方来额？
伊南京来额。
请问侬辣辣阿里搭工作？
喏，搿个是吾额名片。
侬到上海来了多少辰光了？
吾来了交关辰光了。
侬上海言话讲得来伐？
听是听得懂一眼眼，讲是讲勿来额。
侬是做啥额？
吾是阿拉公司个推销员。
埃面一位是做啥额？
伊也是推销员。
搿位女士是推销员伐？
勿是个，伊是阿拉额业务主管。
立辣窗口头额搿个人是 (亻那)经理，对伐？
对额，伊是阿拉经理。
搿眼人做啥事体额？
大概是点公司员工。
伊拉勿是公司员工啊？
个吾倒勿大晓得。
今朝老勿好意思额，叫侬等了介许多辰光。
勿要客气，我没关系额。
搿个是杰克先生。
伊是我额朋友。亻那宁得伐？
阿拉勿宁得。
吾来帮亻那介绍一下。
请问，搿位女士是啥人？
伊叫珍妮。
认得亻那，我老高兴额。
大家隑朋友，下趟多多关照。
唱只歌拨大家听好伐？
好个。唱只啥？
吾只歌唱了好勿好？
蛮好，勿推板。
侬看两张照片阿里张好？
吾想是搿张好。
搿额物事是侬额伐？
搿是吾额。
搿桩事体侬晓得伐？
哪能勿晓得呢？
吾为啥一定要晓得呢？
侬勿关心，所以勿晓得。
吾老喜欢侬个。
吾就是服帖侬。
伊做个事体侬赞成个伐？
吾当然同意个。
侬答应勿啦？
勿答应，吾从来没答应过。
伊考GRE、TOEFL，侬晓得勿啦？
吾勿大清桑。
海滩高头侬高兴去伐？
侬阿是勿准备去？
要吾做保姆，吾勿情愿去。
吾勿会反对伊去额。
侬哪能动也勿动额？
啥人睬伊！吾睬也勿要睬伊！
快一点好伐！
急啥急啦！
侬哪能介慢个啦！
为啥勿听吾个闲话？
哪能勿告诉吾哪能做？
侬啥事体要骂宁家？
啥体勿早点讲！
叫侬去为啥咾勿去？
为来为去侪为了侬，所以勿去！
侬搿牌人推扳勿啦！
侬素质高一点好伐！
吾真勿好意思！
吾没听到咾。
吾做了实在忒搭浆了。
实在是勿好意思，真对侬勿起！
门开勿开！
搿条阴沟通好伊!
搿封信脱吾寄脱伊！
龌龊衣裳去汏汏伊！
侬去叫伊来。
吾带亻那去。
脱我来！
快点去！慢吞吞、木笃笃做啥！
等等我，慢慢叫！
喏，拨侬！
请朝前一步。
走过去一眼！
走呀！大家走起来！
轻轻叫放！
静一点好伐！
吾辰光来勿及唻，侬快点好勿啦！
排好队，勿要插队！
勿好去瞎碰个！
侬勿要来捣蛋好勿啦！
侬勿要瞎讲！
阿拉脱老爸老妈已经分开住分开吃了。
我礼拜天常常到丈人老头搭去帮伊拉做点力气生活。
阿拉今年要帮阿公老头做八十大寿。
外甥今年考大学缺了几分没考进重点大学。
阿拉表妹半年前养小囡养了一个大胖儿子。
舅妈拉单位勿景气，伊下岗以后去做月嫂收入倒蛮好。
娘舅拉长远勿去了，伊经常一家头辣屋里忒厌气。
今朝阿拉一家门侪到爷叔搭去白相好伐？
侬看买点啥个物事拨伊吃吃？
我买好了，两盒西洋参，五斤苹果，还有十只蟹。
辣辣搿搭茶室里碰头，情调勿推扳。
侬要吃啥茶？来壶柠檬红茶喝喝好伐？
再弄点瓜子、腰果、杏仁咾啥剥剥。
王兄，侬现在辣辣跑啥生意了？
搿两日工作我回头脱了，下个月有家独资公司聘我去。
老兄有噱头个！勿像我死样怪气个单位里捂辣海。
侬应该跳槽，我介绍侬到阿拉连襟额公司去做。
侬额艺术细胞太丰富唻，做装潢设计完全来赛。
帮侬添麻烦了！
朋友淘里，我讲出了末，就帮忙帮到底。
我晓得侬会来个！
我勿来末啥人来啊？
侬真介好啊？
我对别人侪勿好，因为侬发调头叫我来讲讲言话。
葛末侬频道隔脱伊好唻。
我单飞日脚过得厌脱唻！
我倒觉着蛮好额。
我会的后悔一辈子伐？
勿谈了！阿拉到周庄去白相好伐？
伊拉两家头个爱情，已经升了一个台阶。
我刚刚晓得侬辣生毛病，葛咾下仔班来望望侬。
我一点点小毛病，侬用勿着来看我额！
侬一向身体好来死额，哪能辣末生头住医院了？
是个呀，年纪大了，今年四十二岁了。
老早心脏从来没发现毛病，所以搿趟有眼措手勿及。
乃下趟，对身体千万勿好大意，省得大家担心。
搿趟进医院，再晓得身体健康最最要紧。
乃要经常锻炼锻炼。我买了点补药把侬吃。
今朝夜快头请侬帮我拿搿点DVD碟片带回去。
侬到厨房间里一把榔头脱我拿来。
搿两封信侬帮我寄脱好伐？
请侬来帮我看看，抽水马桶坏脱了伐？
我索性帮侬拿应用软件统统调脱伊。
灯开勿亮了，侬帮我来看看好伐？
辣末一趟请侬唻，侬要脱我顶真点做做好！
我谢谢侬帮帮忙，脱我灯关关脱，我想睏觉了。
侬窗门开开，拿空调关脱伊！
要是还有别喝个事体要我帮忙，就打电话拨我。
假使侬新房子已经装修好了，我就来帮侬搬场。
搬勿动末，多叫几个人来搬。
下个礼拜除脱礼拜一礼拜三有事体，我其他日脚侪可以额。
今朝明朝我侪休息，趁机会快点搬好伊。
搿眼钢宗锅子侪好掼脱伊唻。
早两年买额搿只脱排油烟机过时了，葛咾我要买则新额。
书脱杂志忒重了，我拿小纸板箱装。
搿眼破烂，侬还勿掼脱伊啊？
房间新家生侪买好了末，搿点破家生侪可以厾脱了！
既然侬介欢喜种花，侬埃只阳台就专门摆花盆好唻。
搿只箱子要特别脱我当心。
喂，120是伐？
我屋里有个老人突然倒辣地浪，大概中风了。
请(亻那)快点来部救护车，豪燥！
我个地址是武宁路36弄9号底楼。
我个手机勿脱了，哪能办？
侬想想清爽，大概辣啥辰光啥地方落脱额？
我吃中饭个辰光还打过两只电话，所以搿个辰光还辣个。
葛侬下半天到过几个地方？
喔，想起来了，忘记辣填报名单个台子高头。
乃已经收场了，勿晓得还寻得着伐了？
豪燥中饭到埃面去打听，快走！
唷，电话铃响了，“喂，啥人啊？……噢，谢谢侬！”
我手机找到了，人家打电话来叫我去领了！
一旦培训期满，我就可以做一个银行出纳员。
只有我自家开始做生意个辰光，我再觉着称心如意。
退休也退休了，还常常拨伊拉请得去做顾问。
伊个工作工资老高，工作辰光也交关理想。
只要伊辣事业浪做出成就，就可能派到国外去合作。
我喜欢画油画，但是我勿想拿伊做我额终身职业。
勿管侬到勿到搿爿厂去工作，总归要告诉我一声。
伊东托人，西应聘，为来为去为仔做自家称心额生活。
即使我拿勿到高个工资，我也勿肯放弃搿只饭碗。
今朝忙做忙，也要做光搿点生活再走。
先生，请侬自我介绍一下，侬有啥个专长？
我既有比较强个英文听力、口语、写作能力。
侬为啥要到阿拉公司来应聘？
因为(亻那)公司个业务能够发挥我个特长。
侬认为自己可以做阿里方面个工作？
我可以做中英双向翻译，参加脱外国人交际谈判。
我要报考(亻那)个职业培训班，啥辰光考试？
请侬拿搿张表格填好，考试就辣搿个号头十廿号。
假使考取了，要学几个号头？
要学三个号头，全部用业余辰光。
啥个内容要考？参考书有伐？
侬看搿张表好唻，高头已经写清爽了。
先生，我想寻一份工作。
侬想找阿里方面额工作？
做餐馆服务员啊、酒吧招待员啊，侪可以。
侬普通话讲得来伐？
当然会额，不过上海言话讲大勿来。
勿要紧个，当然最好还是买本会话书学学上海话。
海词网要招一个编辑，侬有兴趣伐？
好个呀，薪金多少？休息日有伐？
每额号头两千元，每额礼拜休息两天，可以伐？
请侬搿张表填一填，等阿拉拉个通知。
勿是瞎讲，我搿份工作真叫呒没劲！
侬常常出差，东南西北闯闯，勿要忒潇洒噢！
长年累月东奔西走忙煞了，生活忒呒没规律了。
侬个工作调拨我做做就好了。
真叫看人挑担勿吃力，我脱侬调一调好伐？
空是空得来没事体做。
工资末，是侬个零头；上班末，大家淘淘浆糊。
下班辰光勿到末，大家就想滑脚。
侬讲有劲伐？
小姐，我想买一件西装，样子好一眼个。
搿搭一排侪是进口面料欧版个西装。
搿种颜色比伊种稍为深一点。
侬看搿两件做工要比伊面个考究。
你看侬穿稍为淡一点个颜色更加好。
我比侬长一点点，比搿个尺码大一点个有伐？
旁边一排衣裳跟搿搭个衣裳没啥两样。
深藏青阿是及勿上黑颜色好看？
搿搭额衬衫呒伊面个挺刮。
侬看埃面一件要好点伐？
搿条领带颜色亮一点，跟搿件西装比较配。
搿眼西装脱埃面额一样，全部打九折。
先生小姐，亻那要买点啥个首饰？
让阿拉先看看再讲。
现在铂金首饰邪气热闹。
小姐已经有一只戒指，要勿要配条铂金项链？
好个。亻那搭有几种款式，拨我看看叫。
侬看我搿搭一排生有十二条，侪老灵个。
还有埃面柜台里向也有交关。
我看搿条蛮大方额。
先生眼光真好，阿要试试戴戴看？
侬看，瞎嗲！
我觉着价细忒贵，再讲没啥特别好看……
要末阿拉到别个地方再去看看。
欢迎光临，小姐今朝头发要剪一剪还是烫一烫？
搿搭烫发有游离子烫、负离子烫、直板烫、钢丝烫。
用勿着，汏一汏、吹一吹就可以了。
侬要干汏还是湿汏啊？
干汏好了。
轻一眼还是重一眼？
现在正好，勿重也勿轻。
头还痒兮兮伐？勿痒末，去冲脱伊好伐？
挨下来，脱侬按摩要伐？
阿拉还有得做面膜、修眉毛、蒸面、香熏、指压。
假使小姐要个言话，好打额八折。
谢谢，没辰光了，我只要捏捏背跟腰好了。
欢迎光临，现在人多，请侬坐下来等一歇。
亻那搿搭生意真好，介闹猛！
侬想要头发剃得长点还是短点？
照老样子好了，稍为短一点。
修面修伐？
修面侬要修修清爽。
我还要焗油脱吹头发。
侬头发想吹啥额式样？
今朝夜头侬约会辣啥地方？
今朝鸡毛菜倒蛮便宜个末！
一点也勿便宜，贵得来热昏！
搿能介烂糟糟额菜要介贵啊！
侬看看清爽，勿要忒新鲜噢！
洋山芋(口强)来死个！
荷兰豆赞得勿得了！
阿姨，今朝竹笋老嫩个，称两斤去哪能？
几钿一斤？
四块五角一斤，(口强)得来！
介贵个，贵得一塌糊涂！贵了屋里相也勿认得了！
帮帮忙噢，侬看看，我搭个竹笋是顶好个！
真额啊？葛卖便宜一眼末好唻！
勿来三个，我勿好做折本生意额！
好好好。侬份量要称称足。
一句言话！
今朝我来请客。
拣爿好吃点个饭店去吃。
侬来点菜好唻。
亻那搿搭啥个菜最有特色？
阿拉有只烤乳鸽，吃起来嫩笃笃，香喷喷。
叫只清蒸鲈鱼好呢，还是蚝油牛肉好？
弄条活杀大王蛇吃吃好伐？
来只腌笃鲜末好唻。
我要吃本邦菜，栗子红烧肉，浓油赤酱额。
蹄膀笃得酥一点，听到伐！
蹄筋勿好炒了糊达达额噢！
肉丝切得来绝绝细，臭豆腐干煎得来喷喷香！
搿只鸭子勿太酥。
我来拿去再烧烧伊。
稍为等一歇，马上就好了噢！
点搿眼菜有得吃唻！
饭勿要盛了拍拍满。
买单！今朝我挺帐。
勿要噢，劈硬柴好唻！
今朝到城隍庙了末，就要尝尝本邦小吃额味道了。
搿搭额“南翔小笼”老赞额！
听讲一只精品鸡鸭血汤，鲜是鲜得来！
葛是搿搭个面筋百叶双档最最正宗额。
一碗绉纱馄饨，皮薄是薄得肉也看得见！
咖喱牛肉汤、油豆腐线粉汤勿要忘记脱吃。
桂花赤豆汤侬要吃吃看伐？
侬闻闻香味看，五香茶叶蛋香勿香？
侬讲得我馋也馋煞唻！
我想吃吃畅咾再走。
上海搿块地方，海内外样样小菜侪有。
烹调方法也是又精致又集江南大成。
火腿要隔水“蒸”，牛百叶只要水里一“氽”。
带鱼要吃干“煎”，豆板好油“氽”。
茭白要用油“焖”，蛤蜊摆辣蛋里“炖”。
苏州豆腐干，绍兴霉干菜，宁波黄泥螺，南京鸭血汤。
一到夜里，买两样熟菜，电视末看看，老酒末渳渳。
伊拉是红肠切切，色拉拌拌，烧烧罗宋汤，自己做西菜。
阿拉蹄膀笃笃，螺蛳嗍嗍，沪剧哼哼，邪气小乐！
搿搭小区绿地面积有多少？
占建筑总面积百分之几？
公共设施有眼啥？
譬如讲，小区健身房、儿童乐园、图书馆咾(亻齐)有。
小区旁边进出方便伐？
譬如讲，我要到市中心，有啥车子好乘出去伐？
搿搭要调地铁脱轻轨便当伐？
我假使要上高架，阿里个路口离搿搭最近？
搿搭周围有勿有小菜场跟大型超市，生活用品买？
朝南窗口前头还会得造高楼，湯牢阳光帮视线伐？
周围环境哪能介？静勿静？夜里相向吵勿吵？
小区安全伐？夜里向有照明设施伐？
我想问(亻那)租房子蹲蹲。
房子个采光条件要好一点，勿要角角头个房子。
租个房子要离我工作个地方近一眼。
我要一室一厅个房子，面积辣四十额平方左右。
(亻那)搿间房子朝向好勿好？
煤气勿一定要一噶头用，但是卫生要独用额。
我最好要多层个三四楼。
是勿是装修好额？
煤气、热水器、洗衣机、空调有勿有？
租金哪能算？水电煤哪能交？
我要搬场快了。
我买了徐家汇附近个高层。
侬搬个真是好地段，现在大家是吃地段吃房型个、额。
我搬辣十八楼，大房间帮大厅侪朝南。
侬个房子得房率高勿高？面积大勿大？
三房两厅两卫，建筑面积一百三十六个平方。
勿要忒赞噢！是毛柸房还是装修房？
毛坯房！现在辣辣请人装修。
埃面搭个物业管理好勿好？管理费贵伐？
马马虎虎，侪一般性。
侬房子钞票一次性侪付脱了伐？
我只付了首期房款，其他额侪贷款。
小姐，今朝夜里有勿有空房间。
有个，先生侬几位？
两个，阿拉住标间好了，几钿一夜？
搿搭是三星级宾馆，三百元一夜。
阿拉要住三夜天。
拨侬三楼三零五房间好伐？
好个。房间里长途电话可以直拨伐？
房间里只好拨市内，长途可以到总台来打。
再问声，餐厅夜里几点钟开门？
先生，请侬拿护照或者身份证让我登记一下。
126路公共汽车站头，到外滩去，辣啥地方？
搿部车子到静安寺伐？
到了常熟路，请侬叫一声我。
我已经刷过卡了。
我乘过头了，哪能办？
搿部是区间车，到梅陇新村要乘另一部。
下头一站是啥地方？
“美丽园”到了伐？
再乘两站。
对勿起，让一让，我下车。
介夜了，还乘啥公交车！叫差头伐。
勿要等唻，我来拦一部差头。
阿拉要到虹桥路延安西路。
要勿要上高架走？
随便哪能走，哪能快就哪能开！
葛末就上高架走。
喔唷，碰着堵车，急煞人了！
就搿搭停车好唻。
侬是拉卡还是付现金？
发票拿好，物事勿要忘记辣车子高头。
今朝夜到去广州个火车票还有伐？
“直快”车票没了，“特快”还有。
帮我定一张“特快”车票。
侬要硬座还是卧铺。
软卧还有伐？
让我看一看，对勿起，只有硬卧票了。
从上海火车乘到郑州要几额钟头？
搿班火车几点钟开？
乘搿部火车，走几号通道？
搿阿是开到北京去个火车？
搿部火车辣昆山站头停车伐？
买火车票个窗口辣海阿里？
我想买一张到上海个单程机票。
3月30号个班机全部客满。
几件随机行李要称称。
侬吃香烟伐？
侬吃面条还是吃饭？喝橙汁还是喝咖啡？
大家个行李侪拿齐了伐？
还缺一只箱子。
请问亻那几位是美国贸易代表团个伐？
(亻那)一路浪向吃力了伐
一点也勿吃力，谢谢侬来接阿拉。
小姐，搿封信寄到旧金山，邮票贴多少？
信放辣秤高头称一称再告诉侬。
我要寄钞票拨姆妈，拿张寄款单拨我好伐？
台面浪自家拿。
请问辣末一趟开信箱是啥辰光？
五点钟，信快点厾下去还来得及。
寄挂号信是勿是好快一点？
挂号信是保险一点，勿会快反而慢。
要末寄“特快邮件”明朝就可以到。
寄件人、收件人地址姓名勿要填反脱！
邮政编码勿要忘记写！
我还有张汇款单，辣侬搿搭领钞票是伐？
侬身份证带来伐？
身份证号我已经填好了，可以领吗？
对勿起，呒没身份证是勿好领汇款个。
先生，我要存钞票，哪能存法？
侬要存活期存款，还是定期存款？
阿拉搿搭有外币人民币定期一本通，也有活期一本通。
活期取款末，侬可以随便啥个辰光用硬卡拉。
侬可以到有“银联”标志个ATM机里去拿钞票。
搿张卡拨侬，阿拉银行有廿四小时自动服务个。
葛末硬卡哪能用法呢？
插进去，看伊说明操作打就是了。
请问，我要拿美元调人民币，搿搭好调拨我伐？
现在日币告人民币个兑换率是多少？
请侬拿搿张旅行支票调成现钞。
请侬搿搭签个字。
一共是七千五百四十二块，侬点一点。
请侬帮我换一点零碎钞票好伐？
我要打只电话拨我囡儿。
搿是自动投币电话，用一块硬币来打额。
长风饭店是伐？请转328分机。
老王，有电话寻你。
请问侬阿是鹿鸣书店额老板？
侬声音大一点，我听勿出！
对勿起，没人接电话。大概伊出去了伐。
请侬告诉李民先生，讲我十点钟打过一只电话拨伊。
明朝中浪向叫伊打拨我只电话。
稍微等一歇，伊马上来接电话。
喂，张小静辣辣屋里伐？麻烦侬叫伊听听电话。
对勿起，侬打错电话了。
大众出租汽车公司个电话号码是啥？
喂，我要叫部差头，现在到华山路200弄40号门口。
谢谢侬勿要辣车厢里哗啦哗啦打手机，可以改发短信伐！
喂，请问现在脱我马上送一叠稿子好伐？
好个。侬住辣啥地方？
我就住辣愚园路1136弄2号。
阿拉派人半个钟头里向到侬个搭来拿。
多少辰光好送到？
侬要送到阿里的？
我要送到上海文艺出版社。
请侬告诉我详细地址。
今朝上半天就可以送到，快递费收10元详钿。
葛末我等辣海，侬马上来噢，再会！
侬除脱仔专业之外，还有啥特别额爱好伐？
休息日脚侬看电视以外，还欢喜啥地方去转转？
拍照，只勿过是我一项业余爱好。
搿套钱币要弄到邪气难个，侬用了多少长个辰光弄到啊？
我觉得集邮是一种有益额休闲。
我勿欢喜跑出去白相，常庄辣屋里相泡壶咖啡。
伊好像对音乐剧咾啥老感兴趣额，而且还邪气懂经。
我还常庄看上海滑稽，或者一家门围牢仔电视机。
搓麻将我难板来来，因为一上年头起来辰光侪搭脱。
我一操机就没底额，游戏打打，动画片看看。
侬哪能一有空就上网，冲浪灌水打QQ，一个夜头侪伐停额？
侬有侬额爱好，我有我额兴趣，关侬啥事体！
我有两张汏浴票子辣海，今朝告我一道去汏浴去伐？
汏啥额浴？桑拿我是怕闷煞脱额，要末就大汤泡。
侬搿个人真是戆噱噱，汏汏浴，松松筋骨，有益血脉流通。
不过现在家家屋里侪有得浴缸，汏汏浴勿是蛮便当额？
两样额，浴池里汏浴末，人泡得来煞根!
朋友淘里，大家谈谈心，老爽额。
侬看人家，做按摩咾，足浴咾，瘦身咾，赶时尚。
侬搿额人真是阿木林一只，介拎勿清！
休闲要休了扎劲，休出情调品位高水平。
我勿好新天地去去，星巴克坐坐，跑跑襄阳路啊。
我有辰光佮仔朋友唱唱歌，泡泡吧。
当阿拉赶到辰光，伊拉舞已经开始跳起来了。
一面吃吃红茶咖啡，一面吃吃色拉西点，一面谈谈心。
有网络作家讲写作计划，也有小企业家谈种种发财经。
“老上海”派对里，几个老克拉勿但唱起评弹申曲。
我唱卡拉OK，从小辰光歌唱起，一直唱到劲歌。
老克拉讲，勿管伊啥辰光啥时尚。
新酷一族派对辣辣茶吧里开，四个人牛皮吹吹。
侬勿晓得上海有各式各样额“吧”，侬又戆脱！
上海新好男人，又会拼命工作，又会将休闲进行到底。
如果辰光有钞票够，我要到欧洲去旅游。
亨八冷打我搿趟旅程需要十二天。
祝侬一路浪向白相开心。
明朝要动身，但是我到现在箱子还没整理好。
一桩事体是马上到银行里去拿眼钞票。
喔，我刚刚想起来，身份证勿要忘记脱带。
要勿是侬提醒我，随便哪能也想勿起来。
我勿想乘汽车去，情愿走得去。
侬安全到达目的地以后，勿要忘记脱打只电话告诉我。
我肯定忘记了带洋伞，但现在已经忒晏了。
昨天天气忒好了，所以阿拉决定自家开车出去白相。
火车马上就要开，阿拉勉强可以赶到。
上海值得去白相个地方实在忒多。
不过也有点地方没啥去头。
黄浦江两岸最好看，可以坐辣船里游览。
侬看，浦东有介许多高层建筑，还有东方明珠。
我还是对豫园、城隍庙、上海老街更加有兴趣。
辣延安路高架高头看两面额上海风光，瞎嗲！
一圈兜回来，还好看看外滩近代建筑夜景。
苏州河是上海母亲河，弯弯曲曲横跨流过市中心。
老早苏州河污染得又黑又臭，侬可以看看前几年额样子。
前两年市政府花了大力气，使得苏州河变清了。
再过几年，苏州河沿岸真要成为上海一条亮丽个风景线。
有额人旅游欢喜跑了远，其实上海郊区好白相地方也老多额。
一到春天，上海人侪想跑出去散散步，散散心。
松江额醉白池、青浦额曲水园、嘉定额秋霞圃。
还有佘山风景区，淀山湖大观园、东方绿洲咾。
最近又开辟了朱家角旅游点，镇高头个放生桥历史悠久。
侬是公派出去，还是因私出国？
侬要交几张照片，填好几张表格，办好签证。
签证到现在还呒没拿到，我真是急煞快！
请侬拿护照出示拨我看看，还有入境表格填好了伐？
侬辣上海要蹲多少辰光？
侬准备从啥额地方出境？
侬有啥额物事需要向海关申报伐？
请侬从搿搭走，埃面是检查台，检查行李额地方。
上海人结婚，有个人家酒水场面办得老大。
发拨好朋友个请帖浪有新郎新娘合影额照片。
新郎一面有伴郎，新娘一面有伴娘。
结婚仪式开始，双方爷娘要讲言话，祝贺伊拉。
证婚人致贺词，双方互赠结婚戒指。
新婚房里，有放红枣花生桂圆脱仔瓜子个，讨个彩头。
除脱亲眷，还请来了上司、同事、大学中学小学同学。
闹起新房来，可想而知要闹猛得一塌糊涂了！
现在老师对伐，邪气迷信考试，明朝又要考试了。
老师告爷娘侪是考试迷，一门心思出考题监考。
三番四次买参考书，兴师动众请家教，弄得小囡苦得来一天世界。
现在上海家家侪是独生子女咾，家长对小囡个读书相当关注。
子女培养全社会侪邪气关心，教育要进行改革。
21世纪社会，勿懂电脑勿懂外语往往会步步难。
所以只看见学生辣辣嘀里嘟噜读外语，滴粒笃落打电脑。
不过，外语、电脑对多数人来讲，到底还是一个新额食物。
要搞出点名堂来，对社会有用，专业还是要硬碰硬额。
要成功，还要有各种素质，像创造力啊。
苏州河个老名字叫“松江”又称“吴淞江”。
江边有条支河，叫“上海浦”，就是现在额黄浦江。
到七百多年前元朝辰光，建置了上海县。
从松江、青浦一带额出土文物当中看到。
但是现在城区大多数地方，辣唐朝以前还是海滩。
上海介繁荣，主要是一百六十年前开埠以后发生额变化。
上海开埠以后，中西融合，兼收并蓄，形成了宽带额文化氛围。
当时，国画、京戏、通俗小说、流行歌曲，侪是相当流行额。
都市文化海纳百川，建筑、出版、娱乐、弄堂生活。
当今，海派文化正辣注入新额活力发扬光大。
大上海，方言个气派也大，表现了中西交汇。
有种人，叫伊“老克拉”，是从“colour”脱变过来额。
对于身无分文额人，叫伊“瘪的生丝”。
“牵头皮”、“收骨头”、“戳壁脚”。
“门槛精到九十门”、“额角头碰着天花板”、“霉头触到哈尔滨”。
上海人讲上海话；上海人也侪会讲普通话。
开口要有礼貌，勿讲下作言话。
公共场合勿吃香烟。
绿灯辰光，转弯车子要让人。
公车高头要静了再静。
让标准路标跟规范文字讲话。
车厢里向只报站名，勿要啰囌。
老弱病残孕幼侪要照顾。
赤膊上街忒难看。
轧个地方请保持安静依次排队。
环境卫生人人珍视。
做额讨人欢喜个小朋友。
上海人要树立上海新形象。
上海从来是个海纳百川额城市。
本地人、外来人齐心共创上海新文明。
做一个可爱额上海人！
